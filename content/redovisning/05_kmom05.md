---
---
Redovisning kmom05
=========================

Det var väldigt givande att gå igenom SEO-kapitlet för detta kmom. Verkligen matnyttig information för oss som aspirerar att bli webbutvecklare. Hade inte alls koll på det innan, men om jag ska berätta om rapporten så valde jag hotellboknings-sajter, där jag tänkte att SEO och prestanda skulle vara viktigt. Blev dock förvånad över resultatet och att de var förhållandevis dåliga och tunga. Hotels.com var bättre än Booking, även fast det var ganska jämnt. Kayak var riktigt dålig. Alla stack ut negativt på mobile, men jag tror det handlar om att alla har appar och att de lägger fokus där.

Cimage var bra att jobba med och det var smidigt att i länken kunna styra vad man vill ha. Krävs dock att man läser dokumentationen ibland för att upptäcka vad man kan göra. Jag letade till exempel efter att dölja metadata, men det kunde man tydligen inte göra med Cimage och då struntade jag i det. Jag brukar bara köra Macs egna bildverktyg, då kan man köra skärmutklipp via shift+cmd+4/3 och sen rita direkt på bilder, beskära mm. Men jag använder inte bilder i någon större utsträckning. När jag gjort det för nån hemsida eller avatar eller liknande så har jag googlat fram nåt random bildverktyg som funkat för stunden.

Desinax har vi ju haft tidigare, så det var inte så mycket nytt på det sättet och det var enkelt att få in det i temat. Men riktigt bra med responsiviteten och att kunna lägga på klasser på en bild för att flytta i sidled t ex.

Jag tycker väl att bildhantering är ganska knepigt. Inte i den meningen att det är svårt, men det är lite som design i övrigt, nämligen att man måste ha ett intresse eller en känsla för det. Jag har det inte och tar därför gärna emot tips som i detta kmom, småsaker och regler man kan förhålla sig till och hålla i handen när det blir stökigt. Min uppfattning annars är att det finns oerhört många verktyg och att det mesta är gratis, så man kan alltid lösa det mesta i grova drag om man vill det. Sen kanske man får vara beredd att betala en slant om man vill gå ner på detaljnivå, men det är nog inte för mig.

Skulle säga att alla professionella hemsidor, dvs typ alla jag själv besöker, har klanderfri bildhantering. Sedan finns det ju privata hemsidor, bloggar etc som kanske inte tänker lika mycket på responsivtet eller bildstorlek.

Mitt TIL för denna vecka är faktiskt metadata för bilder och att det kan ligga dold information i bilder. Väldigt bra att vara medveten om!
