---
---
Redovisning kmom01
=========================

Jag är inte sedan tidigare van att bygga med ramverk. Har gjort det några få gånger, men det är något jag skulle behöva lära mig mer om.

Jag hade composer installerat sedan innan, även nodejs och npm. Så det var inte mycket nytt. Däremot hade jag inga SSH-nycklar till Github tidigare, men det fixade jag nu och det blev ett riktigt lyft.

Jag har inget öga för design, och har väl inga direkta tankar om design i stort. Jag har oerhörd respekt för folk som är duktiga på design, för jag tror det är svårt att träna sig till det. Antingen har man ett öga för det, eller så har man det inte. Jag kommer försöka hålla det enkelt och jobba med få färger. Jag ska dessutom tillägga att jag tycker backend är roligare. Men det ska bli kul med denna kurs och jag ska verkligen se till att lära mig CSS bra.

Jag stylade inte webbplatsen särskilt mycket och kommer göra det till nästa kmom. Men att jobba i ett ramverk är annorlunda från vad vi gjort tidigare, men när man väl hittat rätt filer så går det ganska enkelt. Eftersom saker är döpta logiskt med en struktur förväntar jag mig att det kommer vara enklare att styla och hitta rätt element på sidan.

Mitt TIL detta kmom var Github och taggar. Kändes som att jag fick bra kläm på det och nu förstår jag bättre hur jag kan använda det mer effektivt och strukturerat.
