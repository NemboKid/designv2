---
---
Redovisning kmom03
=========================

Jag förstod i början inte helt hundra syftet med att använda ett grid rent designmässigt. Det kan vara bra att styla med och är ett annat sätt att göra det på, så att linjer blir raka osv. Men att saker ska hamna på linjer osv kändes lite främmande. Men det är väl lite svårt att förklara "the magic number" och varför det funkar. Kändes bara lite svårt att ta in när man inte är van vid det. Men jag förstår ändå, rent teoretiskt, syftet.

Om jag får välja tycker jag nog att det vertikala var skönare, och kändes mer stödjande än det horisontella. Men det är en vanesak och jag får säkert anledning att återkomma till dessa grids framöver, och kanske att det kommer att kännas mer naturligt då.

Jag valde det vanligaste, serif för att göra hemsidan så ren som möjligt utan utsvävningar. Som reserv tog jag sans-serif på samma grunder.

Jag har aldrig jobbat med grid förut, och det var spännande att prova på. Jag trodde att det skulle handla mer om html-strukturen och hur man strukturerade upp det och att man sen i CSS kunde connecta det på nåt sätt. Lite mer som flex hade jag nog i huvet. Men det var som sagt kul att äntligen få prova. Känslan efter detta kursmoment är att grid är väldigt tekniskt och teoretiskt. Man tillåts inte gå så mycket på känsla utan har verkligen en ram att förhålla sig till. Det kan underlätta för oss som inte har design i blodet och som därför kan behöva hålla vissa verktyg/hjälpmedel i handen när det ska stylas.

LESS känns mer och mer bekant och det är inga kosntigheter egentligen. Det som kan vara rörigt är att det finns så många filer nu och att man kan ha svårt att hålla reda på var all kod ligger och vilken som styr. Jag använde !important i de fall jag ville skriva över nåt, vet inte om det behövdes men min känsla var att det blev mycket dubbelt och att jag inte hade superkoll. Det är väl den stora nackdelen när man jobbar med någon annans ramverk, att man inte vet hur allt funkar eller hur logiken är. Däremot blir det ju lättare för varje vecka som passerar, så jag är positiv och ser framåt.

Sidan kändes hyfsat responsiv även innan jag började med brytpunkterna i less-filen. Det var egentligen inte så mycket nytt där, så det funkade bra. Däremot ville jag fixa till footern, men blev osäker på hur jag kunde få alla element att hamna i kolumner (som man kan göra med flex-direction). Provade lite, men det blev tillslut bäst så som det var från början och att dom ligger i en rad.

TIL för denna kmom är grid, såväl horisontellt som vertikalt. Kul att prova på och det var något nytt jag inte visste något om innan.
