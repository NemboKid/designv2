---
---
Designprinciper och element
=========================

Urval
-----------------------
För denna rapport ville jag fokusera på kända varumärken som säljer b2c, dvs till privatpersoner. Alibaba, Apple och Amazon föll valet på, för att det var de största som jag först kom på. Samtliga tre företag är enorma, och de har flera ben som de står på och säljer allt möjligt, inte bara det som de en gång startade med. Men de är iallafall alla tre tech-savvy och även störst på konsumentsidan.


Metod
------------------------
Jag kokade upp några koppar kaffe, lutade mig tillbaka i min fåtölj och började klicka runt på de respektive tre hemsidorna, för att få ett första intryck. Jag hade sen innan läst och kollat videos om designprinciper och element, vilket jag försökt tänka på när jag analyserat sajterna.



Resultat
------------------------

###Apple.com
Sidans främsta syfte är att lyfta fram egna produkter och sälja. Jag upplever att de har ett extremt inarbetat tänk på branding och att de verkligen vill förmedla en känsla.

Hemsidan är i sin helhet väldigt ren och snygg. De jobbar med enkla färger och följer många designprinciper. Alla bilder ligger perfekt och sidan har en fin balans.

Jag tycker att deras hemsida absolut förmedlar det de vill: kvalitet och snygg, clean design.

För att kommentera designprinciper så nämnde jag ovan att den har en fin balans. Med det menar jag att saker ligger perfekt och att man inte skulle vilja ändra på något en enda millimeter. Själva kompositionen är i världsklass. De jobbar även med att ha en fin direction och färger som blir snygga kontraster till varandra. Först är det ett "startblock" som täcker hela sidan. Sedan kommer ett andra block för deras senaste iPhone, som också blir så att det täcker nästan hela skärmen. Detta fortsätter sen och det blir ett skönt flow i sidan och de presenterar varje produkt som om de vore i ett skyltfönster.

Deras undersidor följer samma principer och varje undersida ser ungefär likadan ut. De är duktiga på "scale" och saker ligger i ordning och reda.


###Amazon.com
Deras sida fungerar som alla andra b2c-sidor: sälj. De vill så klart lyfta fram sina produkter och ger dessa nästan allt utrymme.

Jag tycker att känslan man får på Amazons hemsida är rörig. Det ger ungefär samma intryck som om man går in i en fysisk affär som säljer massa billiga saker. Det är rörigt, men finns saker i överflöd. Sannolikt är det för att folk ska bli sugna och klicka på så mycket som möjligt.

Ska man tala om designprinciper och element så jobbar de mycket med färger för att dra uppmärksamhet till vissa ställen. Nu är det förvisso jultema, men man kan se att de har olika nyanser av blått högst upp på sidan vilket funkar bra ihop. Behagligt att titta på. Men det kan också jobba som kontrast och för att förhindra för att saker försvinner i mängden - med tanke på att de har så mycket på sin sida. De jobbar både med bilder och animationer, vilket också fyller olika syften på sidan.

Annars är den väldigt simpel hemsidan. De kör med lika stora div:s och sorterar upp dem för varsin kategori. Däremot så skiljer sig undersidorna en del från varandra och vissa nya designelement presenterar sig. Till exempel så har "registry"-sidan en helt annan font och jobbar mycket med streck (hr, för att tala HTML-språk). Den sidan är även centrerad och jobbar med en ny typ av animerade bilder. Tycker hela sidan överlag känns lite B, men samtidigt vet jag att alla sådana retail-sidor ser ut så. Tycker dock att till exempel både Ebay och Alibaba är snyggare och mer cleana.


###Starbucks.com
Starbucks sida pushar för sina produkter, men de har lite mer information om företaget också eftersom de säljer sina produkter primärt i sina fysiska butiker.

Imponerande nog fick jag känslan av Starbucks direkt när jag kom in på sidan. Den ligger helt i linje med deras varumärke, även om det ser annorlunda ut denna period då de har applicerat ett jultema. Sidan är ren, likt Apples, och jobbar även i sektioner/block som jag personligen gillar.

De använder just nu rött och grönt, som kontrasteras bra mot varandra. Den gröna färgen, som även finns på deras logga, används i flera nyanser, vilket ger sidan en fin balans. Jag gillar även deras raka design med tydliga linjer och att varje box får sitt eget utrymme, det ger kompositionen ett lyft. Att linjerna, färgerna och allt smälter samman på ett bra sätt ger även en bra känsla för sidans symmetri, där loggan även den är ett perfekt exempel på något som ger lugn och balans.

Deras undersidor är annorlunda på många sätt. Dels har de en annan komposition (skiljer sig även mellan de respektive undersidorna), och fonten är även den annorlunda. Till exmepel för rewards-sidan använder de en mer retro-design och har använt sig av animeringar. De har en annan mörkare grön färg. Men startsidan är mest rubriker och inte så mycket text, så det är svårt att jämföra på det sättet. Men där använder dom hela bredden för varje div, medan undersidorna får dela på utrymmet mellan flera divar.

###Slutgiltig kommentar
För mina tre hemsidor märktes det väldigt väl att de använt sig av designprinciper, och jag såg en röd tråd i deras tänk. Framförallt var de noga med saker som direction, att få en att fokusera på ett visst element i taget. Alla sidor, utom möjligen Amazon, hade en fin balans och harmoni i sig. Man kan även tala om symmetri och att det var härligt för ögat att följa hemsidorna från topp till tå. Sidorna var strukturerade och raka, med fin "Scale" för både Starbucks och Apple som fick hemsidorna att leva. Jag skrev ovan att det kändes ibland som ett digitalt skyltfönster för deras produkter.

Gällande färger så jobbar alla med nyanser, så om man kombinerar färger så använder man gärna flera nyanser av en av färgerna.

För egen del, där jag inte är någon superdesigner, tar jag gärna fasta på dessa designprinciper och följer. De ger bra riktlinjer, och denna lilla rapport visar också på att de största också följer designprinciper ganska noggrannt.

####Grupp:
Jag var ensam.
