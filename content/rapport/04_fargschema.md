---
---
Färgrapport kmom04
=========================

Rapporten handlar om att designmässigt analysera tre olika hemsidor, där man ska träna på att bli medveten om design, färger och olika mönster som kan finnas. Egentligen ska jag bara förmedla vad jag noterar och sedan skriva en kort analys av det.

Urval
-----------------------
Jag har valt Landshypotek Bank, Danske Bank och Avanza. De är alla banker, men i helt olika kategorier. Landshypotek har fokus på skog och är inte lika stora bland privatpersoner som de andra två. Danske Bank är en av storbankerna, så jag tog en random av dem. Sist valde jag Avanza för att välja en helt annan typ av bank, som bara tänker privatpersoner och aktiehandel. Jag gjorde mitt val för att inte få för stora likheter, men ändå samma bransch.



Metod
------------------------
Jag går först in på respektive hemsida och försöker få en känsla. Kan man se att det är en bank? Vilket segment?
Sedan går jag in lite mer på djuper, kollar storlek på rubriker, hur bilder förhåller sig till text etc. Försöker läsa av typsnitt. Finns det en röd tråd?

Jag laddade ner en plugin till Chrome som heter Site Palette, och genom denna får jag tag på alla färger. På så sätt ser jag enklare om det är varma och förtroendeingivande färger eller om det är säljande och uppmärksamhetskallande färger.

För att bättre förstå deras färgschema med kompletterande färger osv. så kollade jag på ett RGB-hjul och tog sedan hjälp av mina källor för att analysera vad jag såg.


###Landshypotek Bank

[FIGURE src="image/lhb.png?w=400"]

En ganska ren hemsida som inte sticker ut. Det är mycket vitt och en stor cover-bild som tar den första uppmärksamheten. Deras logga är blå och brun, vilken genomgående syns på deras sida med färgerna.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #683023">
<td style="height: 50px; width: 50px; background-color: #4392b1">
<td style="height: 50px; width: 50px; background-color: #e39d4c">
</tr>
</table>

I headern har dom en liten blå färg, och i footern är det brunt. Däremellan i bodyn ljust, #f8f8f8. Man kan tänka sig att det finns en tanke bakom detta och att de vill utstråla natur, skog eller liknande. Footern är jord och det blå i headern är himlen. Det ligger i linje med vad de säljer och vill förmedla till sina kunder, precis som SBAB. Här kan man prata om "vibrancy", och att dessa färger inger en lugn känsla.

Som accentfärg har de en orange pastellfärg, #e39d4c, som sticker ut lite. De använder den på vissa knappar, kanske knappar som är mer viktiga. Däremot är alla deras färger väldigt nedtonade och varma.

På RGB-hjulet så kompletterar blå och orange varandra bra, så därför kan man förstå att denna kombination går hem (Compound Color Scheme, webdesign.tutsplus.com).

Deras rubriker är bruna och brödtexten svart. För listor och länkar används den blå färgen. De använder Sans-serif, Neue Haas Grotesk.

Jag tror att deras färgval motsvarar den profil banken vill ha och att den når kunderna ganska väl. Däremot har de nu privata bolån, och i framtiden kanske de inte vill vara nischade på enkom bönder och lantbruk, och isåfall passar nog inte deras färger lika bra.

Intressant att analysera deras färger, som i mitt tycke sticker ut lite för att vara bank. Den orangea färgen, som inte finns i loggan (jämför med Swedbank eller SBAB) sticker verkligen ut på sidan och den är hämtad "utifrån", men sen när man tittar på ett färghjul så inser man att det är en kompletterande färg och att de förmodligen tagit fram den så.


###Danske Bank

[FIGURE src="image/danske.png?w=400"]

Detta är en hemsida som jobbar med bilder och block med olika innehåll. Det är ljusa och vänliga färger, med loggans mörkblå som syns lite här och var på sajten.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #023756">
<td style="height: 50px; width: 50px; background-color: #6ec4ed">
<td style="height: 50px; width: 50px; background-color: #d4dedd">
</tr>
</table>

Danskes färger är väldigt nära varandra på färghjulet (RGB) och istället för kompletterande färger enligt Compound Color Scheme, kör de Analogous Color Scheme, vilket är just när man använder närliggande färger eller toner av samma färg. En 'Monochromatic Selection' är när man använder toner av samma färg.

I deras fall har de utgått från loggans färg, mörkblå, och sen hittat lämpliga färger och nyanser i tät anslutning till denna. Högst upp på sidan, inuti bilden, använder de sig dock av en form av grön färg för att verkligen locka på uppmärksamhet. Detta kan sägas vara en kompletterande färg och ingen nyans av loggans blå. Däremot är den ganska nedtonad och lite pastell-liknande, så den passar bra in på sidan i övrigt.

Deras färgval motsvarar absolut den profil banken vill ha och kunderna får det de förväntar sig av banken designmässigt. Förtroendeingivande utan utsvävningar. Ett seriöst intryck.

Deras rubriker är kursiva i serif, medan brödtexten är en mer modest font i sans-serif.

Det var kul att även ha en av de stora gammelbankerna. Sidan var helt som förväntat och det var inga utsvävningar. Deras färger ingav förtroende, och den blåa färger som finns i loggan är ju bara den väldigt bankmässig. Det märks att de lagt ner mycket tid och pengar på sin design och försäkrat sig om att den stämmer överens med deras önskade budskap och vad de vill stå för.


###Avanza

[FIGURE src="image/avanza.png?w=400"]


Så har turen kommit til Avanza. En bank som vill vara lite mer modern, nå privatkundsegmentet i större omfattning. De håller som bekant på med aktiehandel och var från början bara en onlinebörsmäklare. De har sedan något år sedan, ungefär samtidigt som Nordnet, börjat med bolån också. Det är fortfarande ingen traditionell bank, men de är mitt uppe i en utvecklingsfas.


<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #51c8a1">
<td style="height: 50px; width: 50px; background-color: #037e8e">
<td style="height: 50px; width: 50px; background-color: #333333">
</tr>
</table>

Deras färger utgår från loggan, precis som för de föregående två. De har ingen accentfärg riktigt, utan den gröna som finns i loggan sticker redan ut så mycket. Sedan finns den andra nyansen av grönt som isåfall är någon from av accentfärg, men den är väldigt nära den ordinarie gröna. Lite som Danske Bank så kan man tänka att de kör Analogous Color Scheme, och hittar närliggande färger och toner. Detta om man kollar på RGB-hjulet.

Avanzas sida är mer "luftig" är de andra två och det gör att den vita färgen blir väldigt dominant. De har dock lite animationer och figurer lite varstans för att få det att upplevas mindre tomt.

De kör en sans-serif i rubrikerna och även i brödtexten. Samma färg dessutom, svart. Däremot har de väldigt lite text på förstasidan.

Jag anser att deras färgval motsvarar deras ambition om att vara en "modern" och "annorlunda" bank.

De har en vit header som inte tar så mycket plats, däremot är navbaren skriven i svart så den ändå enkelt syns. De jobbar mycket med animationer och det är väl för att utstråla att dom är moderna och eventuellt även tech-iga. De vill distansera sig från vanliga bankern och inte framstå som tråkiga. Jag tycker att skillnaden mellan Danske, LHB och Avanza syns ganska tydligt i deras digitala profil. De är medvetna om hur de framställer sig. Avanza, som vill nå ut till sparare, använder sig mycket av profilering och sätter personer och sin podd i fokus, något som Danske aldrig hade gjort eftersom folk är kunder där av helt andra anledningar.



#####Slutkommentar:

Jag tycker att alla sidor var ganska nedskalade. Det är Landshypotek som i sina färgval gått lite utanför ramarna, och även den jag kanske verkar sämst genomarbetat och minst modern. Efter att ha läst artikeln https://www.nngroup.com/articles/characteristics-minimalism/, där det bland annat står att "Limited or Monochromatic Color Palette", används i 95% av fallen, så är det ju bara att hålla med (inte bara om jag tittar på dessa tre sidor, men överlag. "Keep it simple" verkar dominera).


#####Grupp:
Jag var ensam.


#####Källor:
- https://webdesign.tutsplus.com/articles/an-introduction-to-color-theory-for-web-designers--webdesign-1437
- http://www.huevaluechroma.com/002.php
- https://www.nngroup.com/articles/characteristics-minimalism/
- http://www.webdesignref.com/chapters/13/ch13-16.htm
