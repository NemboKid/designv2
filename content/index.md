---
title: "Min fina titel"
views:
    byline:
        region: main
        template: anax/v2/block/default
        sort: 2
        data:
            meta:
                type: single
                route: block/byline


---
Min me-sida i kursen design
=========================

### Några korta ord om mig själv

[FIGURE src="image/startupsicilia.jpg?w=400" class="right"]

Mitt namn är Filip. Jag är 27 år och bor för närvarande i **Milano**. Har alltid haft ett intresse för Italien och har tidigare bott i både *Palermo* och *Rom*. Jag är ursprungligen från Norrköping och återvänder då och då när jag hälsar på föräldrarna.

Är nästan för intresserad av fotboll och lägger all ledig tid på att följa mina lag **Milan** och **Djurgården**. Annars är jag väldigt intresserad av teknik och har senaste åren sysslat mycket med blockchain och byggt decentraliserade appar (dApps) på blockkedjan **Ethereum**. Började plugga detta program eftersom jag ville lära mig att programmera bättre och framför allt lära mig om webb, databaser etc. Har varit superkul inledningsvis!

Jobbade i några år på **Landshypotek Bank** och hade hand om deras internetbank och olika relaterade system/tjänster. Var väl inte superkul och jag kände att jag ville något mer och utvecklas i en annan riktning. Så jag hoppade av allt och flyttade till Italien (för tredje gången). Hoppas att kunna "landa" i livet om ett par år. Men jag har fortfarande så mycket energi att jag inte klarar av att sitta på ett kontor och vara nöjd. Vill helst gå den entreprenöriella banan, men det är lättare sagt än gjort.

Jag har sedan innan en ekonomie kandidat från Stockholms Universitet och var under den tiden fokuserad på finans och aktiehandel. Sedan snöade jag in på blockchain och tog en master från University of Nicosia. Men nu är det dags för programmering och att djupdyka där. Jag är intresserad av mycket och lär mig gärna nya saker. Senaste månaderna har det varit mycket maskininlärning, där jag faktiskt hade en del hjälp av Python-kursen jag just läste. Har använt mig av Jupyter och byggt olika modeller genom något som kallas PyTorch. Modellerna blir bättre och bättre - nyckeln är att ha kvalitativ data som inte bara ger tillbaka ett brus. Är mycket common sense, sedan tar olika Python-bibliotek hand om resten.

Är annars intresserad av företagande och att bygga saker (är därför väldigt praktiskt att kunna programmera). Har ett företag i Stockholm tillsammans med en kompis, men just nu är jag fokuserad på ett projekt som jag bygger i Italien. PHP-kursen lärde mig att bygga en vettig hemsida, och vi får se om den går live snart. Jag ser fram emot att lära mig mer om design och få mer struktur på CSS. Grid känns sjukt nödvändigt, så jag kan knappt bärga mig på att sätta igång med den här kursen!

(Lekte lite med markdown här, därför jag **fet-** och *kursivmarkerade* vissa saker.)

På återhörande!
